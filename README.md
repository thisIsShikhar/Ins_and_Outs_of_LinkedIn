## লিংকড-ইন (LinkedIn)

লিংকডইন হলো এমন একটি স্যোসাল মিডিয়া প্লাটফর্ম যা আমাদের প্রোফেশনাল নেটও্যার্কিং ও জব সার্চিং এ সহায়তা করে। যার বর্তমান ইউজার সংখ্যা ৫০০ মিলিওনের ও বেশি, যেখানে ৯ মিলিওনের ও বেশি কম্পানির সম্পর্কে ডাটা বা তথ্য আছে, যেখানে ১০ মিলিওনের ও বেশি একটিভ জব পোস্টিং রয়েছে, যা ৭০% এর ও বেশি কম্পানি তাদের ক্যান্ডিডেট দের যাচাই বাছাইয়ের জন্য ব্যবহার করে থাকে,যা প্রায় ৯২% রিক্রুটার রা ব্যবহার করে থাকে।

স্পেসিফিকভাবে বলতে গেলে এটি আমাদের যেভাবে সহায়তা করেঃ
    •	কোনো কম্পানি বা প্রতিষ্ঠানের সম্পর্কে রিসার্চ করতে এবং এপ্লাই করতে।
    •	লোকাল এবং গ্লোবাল মার্কে স্ট্রং নেটওয়ার্ক তৈরীতে সাহায্য করে। 
    •	রিলেভেন্ট আর্টিকেল,পোস্ট এ একসেস পেতে সাহায্য করে। 
    •	ডিজিটাল ফুটপ্রিন্ট বানাতে সাহায্য করবে যা পার্সোনাল ব্র্যান্ডিং এ সহায়তা করে।

লিংকড-ইন এর সাথে রেজিউমির বড় পার্থক্য হলো আকারের বা ব্যাপ্তির। রেজিউমিতে আমাদের সব বিষয়ে একদম স্পেসিফিক ভাবে লিখতে হয় যা অনেকসময় আমাদের সব গুণাবলী প্রকাশ করতে ব্যার্থ হয়। কিন্তু লিংকড-ইন এ আমাদের সুযোগ থাকে নিজেকে ব্রড রেঞ্জে প্রকাশ করার। রেকোমেন্ডেশন থেকে শুরু করে স্কিল এন্ডোরসমেন্ট সব ক্ষেত্রেই লিংকড-ইন আমাদের বাড়তি সুবিধা দিয়ে থাকে যা রেজিউমি তে শুধু দুটো রেফারেন্সের মধ্যে সীমাবদ্ধ থাকতে হয়। চাকরীর ক্ষেত্রে রেজিউমির কোনো বিকপ্ল নেই তবে লিংকড-ইনকে তার সাথে পরিপূরক হিসেবে ঠিক ভাবে ব্যবহার করা গেলে তা আমাদের জন্য বাড়তি সুবিধা নিয়ে আসে।

একাউন্ট আমরা খুব সহজেই খুলতে পারি তাই সেই বিষয়ে বেশি কিছু লিখছিনা। www.linkedin.com  এ গিয়ে সহজেই সাইন আপ এর মাধ্যমে নিজেদের পার্সোনাল ইনফর্মেশন গুলা দিয়ে এবং ইমেইল ভেরিফিকেশনের মাধ্যমে নিজেদের একাউন্ট খুলে ফেলতে পারি। নামের ক্ষেত্রে বা অন্যান্য পার্সোনাল ইনফর্মেশন দেয়ার ক্ষেত্রে আমাদের খেয়াল রাখতে হবে যে আমরা যেন আমাদের সার্টিফিকেট এ যা ইনফর্মেশন ব্যবহার করেছি সেগুলোই করি। ছবি ব্যবহারের ক্ষেত্রে আমাদের বিশেষ ভাবে খেয়াল রাখতে হবে আমরা যেন এমন ছবি দিই যা যথেষ্ট মার্জিত এবং স্পষ্ট। কোনোরকম অরুচিকর এবং নিজের বাদে অন্য কিছুর ছবি দেয়া যাবেনা। যেহেতু আমরা প্রফেশনাল কমিউনিটি বা প্রফেশনার কানেকশনের জন্য এটি ব্যবহার করে থাকি সেহেতু ছবি বা নামের ক্ষেত্রেও ব্যাপারটি মাথায় রাখতে হবে। 
	
লিংকড-ইন প্রোফাইলে এসে সবাই একদম প্রথমে সেই জিনিস টি পড়ে বা দেখে সেইটা হলো আমাদের হেডলাইনে কি লেখা আছে। শুধু সবাই পড়বে এটিই না, সার্চ রেসাল্টেও এটি গুরুত্বপূর্ন বিষয় হিসেবে দেখা হয়। কিভাবে সংক্ষেপে নিজের সম্পর্কে জানানো যায় সে বিষয়টি মাথায় রেখে মার্জিত শব্দ ব্যবহার করে হেডিলাইনটি লিখতে হবে। এক্ষেত্রে আমাদের আগ্রহের জায়গা বা নিজের গুণাবলীর দিকে খেয়াল রেখে হেড লাইনটি সাজানো উচিৎ।

এরপর আসে সামারী। এর অর্থ সংক্ষিপ্ত বিবরনী। এই অংশে আমাদের নিজেদের সম্পর্কে মার্জিত ভাষায় নিজেরদের পছন্দ, গুণাবলী,একটিভিটি, আগ্রহের জায়গা গুলো লিখতে হয়। এক্ষেত্রে এলোমেলো ভাবে কিছু না লিখে যা আমাদের সাথে আসলেই যায় এবং আমাদের গোল এচিভ করার ক্ষেত্রে সহায়তা করে সেটি লিখতে হবে। সামারীর ব্যাপারে আরো একটি গুরুত্বপূর্ন বিষয় হলো এটিকে অবশ্যই আমাদের সময়ে সময়ে আপডেট করতে হবে। 

এবার ওয়ার্ক এক্সপেরিয়েন্স ,ভলেন্টিয়ারিং সেকশনে আমরা নিজেদের অভিজ্ঞতাগুলা এড করবো। এক্ষেত্রে অনেকে মিথ্যা তথ্য দেয় যা আমাদের একদমই উচিৎ না কারন এটি একসময় না একসময় মিথ্যা ধরা পড়েই যায়। যা আমাদের ভবিষ্যৎ জিবনে অনেক বড় প্রভাব ফেলে। আমাদের যদি ওখানে কিছু এড করার না থাকে তাহলে তা ফাকা রাখাই বরং ভালো। তবে পরবর্তীতে কিছু করে তারপর সেগুলো এড করার চেষ্টা করা টা ভালো। আমরা স্কুল, কলেজ ভার্সিটি তে বিভিন্ন পার্ট-টাইম জব করে থাকি, অনেক সংগঠনের সাথে কাজ করে থাকি। সেগুলো সেকশন ভেদে আমাদের এড করা উচিৎ এবং অবশ্যই সেগুলোর ডেস্ক্রিপশনে তার সম্পর্কে কিছু লেখা উচিৎ যা আমাদের একটিভিটি টা কে আরো ভালো ভাবে ফুটিয়ে তোলে। তবে এমন কিছু এড করা থেকে বিরত থাকা ভালো যা আমাদের অন্যের কাছে হাসির পাত্র বানায় বা আমাদের গোল এচিভ করার ক্ষেত্রে অন্যের কাছে বিরূপ প্রতিক্রিয়ার জন্ম দেয়।
	
এডুকেশন সেকশনে আমাদের বিভিন্ন ধাপের শিক্ষাগত যোগ্যতা গুলো তুলে ধরতে হয়। যেমন আমাদের এসএসসি, এইচএসসি, অনার্স ইত্যাদি। 
	
স্কিল এড করার সেকশন টা মূলত আমাদের কি কি বিষয়ে দক্ষতা রয়েছে সেটা তুলে ধরার জায়গা। এক্ষেত্রে অনেস্ট থেকে যে দক্ষতা গুলো আমাদের আসলেই আছে সেগুলো এড করা উচিৎ। মনে রাখা জরুরি যে আমরা যদি এমন কোন স্কিল এড করি যাতে আমাদের পারদর্শীতা নেই তাহলে তা নিয়ে যদি ভাইভায় প্রশ্ন করা হয় এবং আমরা না পারি তাহলে উলটা সেটি আমাদের জন্য ক্ষতির কারন হিসেবে দাঁড়াবে। আরেকটি বিষয় জানা দরকার যে, ওখানে যদি ৫ বা তার বেশি স্কিল এড  থাকে তাহলে তা আমাদের রিক্রুটার দের সার্চে সামনে আসার সম্ভবনা ২৭ গুন বাড়িয়ে দেয়। টপ স্কিল নামের যেই সেকশন আছে সেখানে এমন ৩ টি স্কিল রাখা উচিৎ যা আমাদের গোলের সাথে সবচেয়ে বেশি সম্পর্কিত।
	
এন্ডোর্সমেন্ট হলো অন্যরা আমাদের স্কিল গুলো সমর্থন করে কিনা সেটা। আমাদের স্কিল গুলোতে অন্যরা যতো বেশি এন্ডোর্স করবে সেটি তত বেশি গ্রহনযোগ্যতা পাবে। কারোর স্কিল এন্ডোর্স করার ক্ষেত্রে আমাদের খেয়াল রাখতে হবে যে আসলেই সে সেটার যোগ্য কিনা। কারোর কোনো স্কিলের প্রতি আমাদের কনফিডেন্স না থাকলে তা এন্ডোর্স করা থেকে বিরত থাকাটা ভালো। এই স্কিল সেকশন টা বিশেষ ভাবে স্ট্যুডেন্ট দের ক্ষেত্রে অনেক কার্যকরী ও উপকারী একটি সেকশন যেটি আমাদের কাজের পূর্ব অভিজ্ঞতা না থাকলেও আমাদের গুনাবলী সম্পর্কে জানাতে সাহায্য করে। 
	
রিকোমেন্ডেশন হলো এমন একটি অংশ যা আমাদের সম্পর্কে অন্যদের ধারনা কি তা প্রকাশ করার এবং অন্যদের জানানোর একটি মাধ্যম। এটি পাওয়ার জন্য রিকোমেন্ডেশন রিকোয়েস্ট পাঠাতে হয়। যার কাছ থেকে পেতে চান প্রথমে তার সাথে এড থাকতে হবে আপনাকে। তারপর তার প্রোফাইলে গিয়ে একদম প্রথমেই মেসেজের পাশে মোর অপশনে গেলে “রিকোয়েস্ট এ রিকোমেন্ডেশন” অপশন টি পাবেন। সেটির মাধ্যমে রিকোয়েস্ট পাঠাতে হয়। এটির ক্ষেত্রেও খেয়াল রাখা উচিৎ কারোর সম্পর্কে ভুল কিছু রিকোমেন্ড করা একদমই উচিৎ না। আবার আমরা কাওকে নিজের থেকে রিকোমেন্ড করতে চাইলে ঐ একই ভাবে আগের মতো প্রোফাইলে গিয়ে মোর অপশনের মধ্যে গিয়ে রিকোমেন্ড অপশন আছে সেখানে ক্লিক করে রিকোমেন্ড করতে পারি।
	
এডিশনাল সেকশন হিসেবে একটি সেকশন আছে সেখানে আমাদের যদি কোনো এওয়ার্ড থাকে, আমার কোনো প্যাটেন্ট থাকে বা কোনো কোর্স করা থাকে সেগুলা আমরা সেখানে সংযুক্ত করতে পারি। 

কানেকশনের ক্ষেত্রে আমাদের প্রথমেই দেখতে হবে যে শুধু মাত্র আমাদের বন্ধু-বান্ধবীদের এড রাখলেই চলবেনা। আমাদের এমন কারোর সাথেও এড থাকতে হবে যারা অলরেডি প্রফেশনাল বা জব লাইফে আছেন। তো এক্ষেত্রে আমাদের স্কুল, কলেজ, ভার্সিটির সিনিয়র যারা আছেন তাদের সাথে কানেক্ট করার চেষ্টা করতে পারি। এছাড়াও আমাদের গোলের সাথে রিলেটেড বিভিন্ন প্রতিষ্ঠানে যারা কর্মরত আছেন তাদের সাথেও কানেক্টেড হওয়ার চেষ্টা করতে পারি। অপরিচিত কাওকে রিকোয়েস্ট পাঠানোর ক্ষেত্রে অবশ্যই মাথায় রাখতে হবে তাকে যেন আমরা একটি নোট বা মেসেজ পাঠাই রিকোয়েস্টের সাথে যেখানে আমরা কেন এড হতে চাচ্ছি সেটি উল্লেখ থাকে। এছাড়াও সার্চ করার ক্ষেত্রে সুবিধার জন্য আমরা বিভিন্ন প্রতিষ্ঠানের “এলামনাই” টুল থেকে সাহায্য নিতে পারি। 
	
কাওকে সার্চ করতে গেলে অনেক সময় আমরা নামের পাশে ফার্স্ট, সেকেন্ড, থার্ড এগুলো লেখা দেখি। এটি নিয়ে আমাদের মাঝে অনেকেরই কনফিউশন আছে। সার্চ রেজাল্টে ১ম ডিগ্রির ব্যক্তি হলো সেই ব্যক্তি যার সাথে কানেক্ট হয়েছেন অর্থাৎ একে অপরের রিকুয়েষ্ট এ্যাক্সেপ্ট করেছেন। এই ডিগ্রির ব্যক্তির সাথে আপনি সরাসরি মেসেজে কথা বলতে পারবেন। ২য় ডিগ্রির প্রোফাইল গুলো হলো আপনার প্রথম ডিগ্রির যেকোনো বন্ধুর সাথে কানেক্টেড কোনো প্রোফাইল।এক্ষেত্রে আপনি চাইলেই ২য় ডিগ্রির কাউকে সরাসরি মেসেজ পাঠাতে পারবেন না। আগে কানেক্ট হতে হবে তারপর! তবে ইন্ট্রোডাকশন মেসেজ পাঠানো যায়। ৩য় ডিগ্রির ব্যক্তির প্রোফাইলের সাথে আপনি চাইলেও কানেক্ট হতে পারবেন না। মেসেজও করতে পারবেন না। শুধুমাত্রই ইন্ট্রোডাকশন মেসেজ পাঠানো যায়। অর্থাৎ এ ধরনের প্রোফাইলের সাথে ১ম এবং ২য় ডিগ্রির সরাসরি কোনো সম্পর্কই নেই।
	
এবার আসি আমাদের পোস্ট বা কোনো নিউজ আপডেটের ব্যাপারে। আমাদের কিছু পোস্ট করার সময় অবশ্যই খেয়াল রাখতে হবে আমরা যেন উলটাপালটা কিছু না পোস্ট করি। কারন জবের সময় রেফারেন্সের সাথে আমরা যখন লিংকড-ইন প্রোফাইলের ইউআরএল এড করবো তখন তারা আমাদের প্রোফাইল টা দেখবেন। তাই সেখানে যদি এমন কিছু থাকে যা আমাদের ভাব মূর্তি নষ্ট করে বা কুরুচি সম্পন্ন তাহলে তা আমাদের জন্য কখনোই সুখকর নয়। সেক্ষেত্রে আমাদের কিছু পোস্ট করার সময় যত্নবান হতে হবে এবং নিজের সাথে আর নিজের ক্যারিয়ার পাথের সাথে রিলেভেন্ট জিনিস দেয়ার চেস্টা করতে হবে।পার্সোনাল কিছু পোস্ট না করাই ভালো।
	
এছাড়া জব সার্চের যেই ব্যাপার টি আছে তা আমরা একদম উপরে টুল বারে “জব” অপশন টি তে ক্লিক করে সার্চ বারে সার্চ করে এবং সার্চের বিভিন্ন ফিল্টারের সাহায্য নিয়ে খুব সহজেই জব সার্চ করতে পারি। 

একজন বিগিনারের জন্য যতটুকো জানা দরকার মোটামুটি তার সবটুকোই লেখার চেষ্টা করেছি। ধাপ গুলো মেইনটেইন করে একাউন্ট খুলে সেটির সাথে মিলিয়ে মিলিয়ে কাজ করলে আশা করি সবাই অনেক সুন্দর করে বুঝতে পারবেন। 





Written by-

Mohammad Shikhar

Department of EEE(4th Year)

Hajee Mohammad Danesh Science and Technology University

E-Mail: shikharali13@gmail.com

LinkedIn: www.linkedin.com/in/mohammadshikharali
